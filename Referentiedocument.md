# Referentiedocument

Dit referentiedocument is uitgewerkt ten behoeve van de juridische inventarisatie van de vereisten uit artikel 30 AVG en bevat de specificaties van de open standaard. In dit document is het volgende opgenomen:

1. Een uiteenzetting van het **juridisch kader** en de structuur van artikel 30 AVG, gelet op onder meer:
   - Overwegingen bij de verordening
   - Literatuur
2. Een uitwerking van onze **eigen positie** met betrekking tot het juridisch kader.
3. Een uitwerking van het geschetste juridisch kader in een **mindmap**
4. Twee voorbeelden van registraties van verwerkingsactiviteiten(**use cases**)

## Juridisch kader

1. De Algemene Verordening Gegevensbescherming

   1. Totstandkoming
      - De Algemene Verordening Gegevensbescherming (AVG) is op 25 mei 2016 in werking getreden
      - De AVG is met ingang van 25 mei 2018 van toepassing. 
      - De regulering en bescherming van persoonsgegevens was op Europees niveau voorheen geregeld in richtlijn 95/46 EG.
      - De AVG werkt als verordening rechtstreeks door in alle lidstaten.
   2. Doelstelling
      - De doelstelling van de AVG is terug te vinden in artikel 1 van de verordening.
        - **Artikel 1.1**
        - *Bij deze verordening worden regels vastgesteld betreffende de bescherming van natuurlijke personen in verband met de verwerking van persoonsgegevens en betreffende het vrije verkeer van persoonsgegevens.* 
      - Een nadere uitwerking is te vinden in de overwegingen bij de verordening:
        - **Overweging 7**
        - *Deze ontwikkelingen (globalisering en technologische ontwikkelingen, red.) vereisen een krachtig en coherenter kader voor gegevensbescherming in de Unie, dat wordt gesteund door strenge handhaving, omdat zulks van belang is voor het vertrouwen dat nodig is om de digitale economie zich in de hele interne markt te laten ontwikkelen.* 
      - De Europese wetgever benadrukt in overwegingen 1 tot en met 7 dat de verordening verder een hoog beschermingsniveau beoogt te bieden teneinde het grondrecht op bescherming van persoonsgegevens te waarborgen.

2. Artikel 30 AVG

   - Ratio

     - In artikel 5 van de AVG is een aantal algemene beginselen van behoorlijke gegevensverwerking opgesomd. Artikel 30 dient in het licht van deze beginselen gelezen te worden.
     - Met de brede registerplicht wordt beoogd:
       1. De transparantie omtrent de verwerking van persoonsgegevens te vergroten;
       2. De verantwoordingsplicht van organisaties in te vullen; en
       3. Als basis te dienen voor overige compliance-eisen.

   - Begrippenkader

     - **Persoonsgegeven**

       - In artikel 4 sub 1 van de AVG is de volgende definitie van 'persoonsgegeven' opgenomen:
       - *alle informatie over een geïdentificeerde of identificeerbare natuurlijke persoon („de betrokkene”); als identificeerbaar wordt beschouwd een natuurlijke persoon die direct of indirect kan worden geïdentificeerd, met name aan de hand van een identificator zoals een naam, een identificatienummer, locatiegegevens, een online identificator of van een of meer elementen die kenmerkend zijn voor de fysieke, fysiologische, genetische, psychische, economische, culturele of sociale identiteit van die natuurlijke persoon;* 
       
       - Overweging 26 bij de AVG bepaalt dat om te bepalen of een natuurlijk persoon identificeerbaar is, rekening moet worden gehouden met alle middelen waarvan redelijkerwijs valt te verwachten dat zij worden gebruikt door de verwerkingsverantwoordelijke of door een andere persoon om de natuurlijke persoon direct of indirect te identificeren. 

     - **Verwerking(sactiviteit)**

       - In artikel 4 sub 2 van de AVG is de volgende definitie van 'verwerking' opgenomen:
       - *een bewerking of een geheel van bewerkingen met betrekking tot persoonsgegevens of een geheel van persoonsgegevens, al dan niet uitgevoerd via geautomatiseerde procedés, zoals het verzamelen, vastleggen, ordenen, structureren, opslaan, bijwerken of wijzigen, opvragen, raadplegen, gebruiken, verstrekken door middel van doorzending, verspreiden of op andere wijze ter beschikking stellen, aligneren of combineren, afschermen, wissen of vernietigen van gegevens* 

     - **Verwerkingsverantwoordelijke**

       - In artikel 4 sub 7 van de AVG is de volgende definitie van 'verwerkingsverantwoordelijke' opgenomen:
       - *Een natuurlijke persoon of rechtspersoon, een overheidsinstantie, een dienst of een ander orgaan die/dat, alleen of samen met anderen, het doel van en de middelen voor de verwerking van persoonsgegevens vaststelt*

     - **Verwerker**

       - In artikel 4 sub 8 van de AVG is de volgende definitie van 'verwerker' opgenomen:
       - *een natuurlijke persoon of rechtspersoon, een overheidsinstantie, een dienst of een ander orgaan die/dat ten behoeve van de verwerkingsverantwoordelijke persoonsgegevens verwerkt* 

3. Algemene opmerkingen

   1. Het verwerkingsregister moet zinvol zijn. Dit betekent onder andere dat het specificeren van verwerkingsactiviteiten (art. 4 sub 2 AVG) en de rechtmatigheid van de verwerking (art. 6 AVG) belangrijk is om op te nemen in het register.
   2. Het register moet compleet zijn, maar dit betekent niet dat alle informatie letterlijk in het register moet staan. Er wordt gebruik gemaakt van categoriseringen (bijv. bij betrokkenen en ontvangers) en daarom is het mogelijk om een categorie gelijk te stellen aan een nummer of een ander teken waarvan de betekenis ergens anders gedocumenteerd is. Hetzelfde geldt voor het beveiligingsbeleid (technische en organisatorische maatregelen) waarbij mag worden verwezen in het register naar een vindplaats of met het delen van informatie met 'derden landen' waarvoor een verklaring moet worden opgesteld
   3. Het is belangrijk om de mogelijkheid te creëren voor gebruikers om documenten te kunnen uploaden (hangt samen met vorige punt). Aan de ene kant omdat gebruikers deze documenten in sommige gevallen (bijv. beveiligingsbeleid) van derden/'verwerkers' zullen ontvangen en hierdoor het gebruik van het register een stuk toegankelijker wordt (al zullen hierbij dan ook duidelijke eisen moeten worden gesteld voor de toegankelijkheid van deze documenten voor de toezichthouder of anderen geïnteresseerden). Aan de andere kant; we bieden een basic service die gericht is op het voldoen aan de registerplicht, dit moet gebruikers echter niet beletten om een stap verder te kunnen gaan.

4. Welke gegevens moet het register bevatten volgens art. 30 AVG?

   1. Ingevuld door verwerkingsverantwoordelijke.

      - Lid 1 van artikel 30 AVG bepaalt dat het register opgesteld door een verwerkingsverantwoordelijke de volgende gegevens moet bevatten:

        - a) Naam en contactgegevens van de verwerkingsverantwoordelijke

          - Welke gegevens:
            - Naam van de entiteit
            - Vestigings- en/of kantooradres, eventueel inclusief KVK-nummer
            - Manier van contact:
              - Telefoon
              - Post
              - E-mail
              - Overig
          - Wanneer van toepassing ook de gegevens van de vertegenwoordiger en van de functionaris van gegevensbescherming

          **Het is van belang dat de toezichthouder de verwerkingsverantwoordelijke makkelijk kan bereiken. Het is daarom aan te raden om verschillende manieren van beschikbaarheid op te geven**

        - b) de verwerkingsdoeleinden

  			- De verwerkingsverantwoordelijke dient per verwerking het doeleinde / de doeleinden daarvan vermelden. 
  				- Het doeleinde moet welbepaald en uitdrukkelijk omschreven zijn.
  			- Voorbeelden van verwerkingsdoeleinden?
  			
  			**Dit vraagt om een afweging. Uiteraard is het beter om per verwerkingsgeval zo specifiek mogelijk te zijn, maar dit is moeilijk, zo niet onmogelijk, om in een open standaard te verwerken. Wij zijn van mening dat het belangrijk is om de meeste vormen van verwerking (zie hiervoor o.a. art. 4 (2) AVG) op te nemen in ons register en dat dit verder moet gaan dan alleen verwerkingen die uitgaan van een 'actieve handeling' van de verwerkingsverantwoordelijke. Dit is te beperkend omdat 'passief' verwerken, afhankelijk van de organisatie, van groot belang kan zijn om te moeten verantwoorden. Deze manier helpt de gebruiker ook om in te zien wat allemaal onder 'verwerken' kan worden gerekend. Daarentegen kiezen we bij de doeleinden juist voor een beperkt aantal keuzemogelijkheden (algemeen omschreven doeleinden) die door de gebruiker verder 'gedetailleerd' beschreven moeten worden (dit vraagt dus om open velden).** 

    		- c) een beschrijving van de categorieën van betrokkenen en van de categorieën van persoonsgegevens
		
  			**Het is cruciaal om specifieke vereisten uit de AVG, zoals speciale regeling voor minderjarigen en het onderscheid tussen gewone en bijzondere persoonsgegevens, op te nemen in het register. Het is immers een accountability-instrument en dit betekent dat register moet worden gezien als een vertrekpunt voor een organisatie om in overeenstemming te komen met de AVG.** 

  		- d) de (voorgenomen) categorieën ontvangers;
  		
  			**Hierbij moet bedacht worden dat een 'ontvanger' ook een deel van een bedrijf kan zijn, een bepaalde afdeling bijvoorbeeld. het is van groot belang dit onderscheid te kunnen maken in het register (waarschijnlijk moet dit mogelijk gemaakt worden adhv open velden) omdat het delen van informatie binnen (grotere) bedrijven veelal (verplicht) te maken heeft met waterscheidingen. Dit hangt sterk binnen met doelbinding van de verwerking omdat het delen van persoonsgegevens met bijvoorbeeld een juridische afdeling aan andere rechtmatigheidsvereisten zal moeten voldoen dan wanneer deze gegevens met een marketingafdeling worden gedeeld. Daarom moet de term 'ontvanger' worden aangevuld met 'toegangsgerechtigden' (dezen worden niet aangeduid met naam, maar kunnen uniek bepaald worden adhv bijv. rol- of functieomschrijving.** 

  		- e) een vermelding van een verstrekking van persoonsgegevens aan een derde land of een internationale organisatie;
  		
  			**Zijn geen categorieën; moeten daarom specifiek omschreven worden door de gebruiker. Het is daarom van belang om documenten te kunnen uploaden of open velden te creëren. Deze verantwoordelijkheid ligt volledig bij de gebruiker om te voldoen aan de AVG, dit kan niet gestandardiseerd worden (zie bijv. art. 49 AVG). wel kunnen we overwegen om (toekomstige) adequaatheidsbesluiten op te nemen in ons register (art. 45 lid 1 AVG)**

  		- f) de (voorgenomen) bewaartermijnen en
  		
  			**Bewaartermijn moet worden gemotiveerd door gebruiker ogv noodzakelijkheid van de verwerking voor het te bereiken doel. Een algemene referentie naar bewaartermijn is niet voldoende. precieze informatie is benodigd. Een dergelijke bewaartermijn is niet per se gedefinieerd in tijd**

  		- g) een algemene beschrijving van de beveiligingsmaatregelen.
  			- In artikel 32 lid 1 worden de volgende maatregelen genoemd:
  				- Pseudonimisering en versleuteling van persoonsgegevens
  				- Het vermogen om op permanente basis de vertrouwelijkheid, integriteit, beschikbaarheid en veerkracht van de verwerkingssystemen en -diensten te garanderen
  				- Het vermogen om bij een fysiek of technisch incident de beschikbaarheid van en de toegang tot de persoonsgegevens tijdig te herstellen
  				- Een procedure voor het op gezette tijdstippen testen, beoordelen en evalueren van de doeltreffendheid van de technische en organisatorische maatregelen ter beveiliging van de verwerking.
  				
  			**Er mag geen verwerking plaatsvinden voordat aan dit vereiste is voldaan. Daarom moet worden aangenomen dat een concrete omschrijving van de technische en organisatorische maatregelen niet in de lijn der verwachtingen ligt. Het gaat erom dat de verplichte onderdelen van de omschrijving makkelijk te begrijpen zijn. Wat betekent dit? Bovenstaande wettelijke vereisten moeten worden omschreven door de gebruiker, evt aangevuld met referenties in het register naar bestaande beveiligingsdocumenten/concepten**

  2. Ingevuld door verwerker
  	- Lid 2 van artikel 30 AVG bepaalt dat het register opgesteld door een verwerker de volgende gegevens moet bevatten:

  		- a) Naam en contactgegevens van de verwerker en van iedere verwerkingsverantwoordelijke voor rekening waarvan de verwerker handelt.

  			- Wanneer van toepassing ook de gegevens van de vertegenwoordiger van de verwerkingsverantwoordelijke/verwerker en de gegevens van de functionaris van gegevensbescherming

  		- b) Categorieën van verwerkingen die voor rekening van iedere verwerkingsverantwoordelijke zijn uitgevoerd.

  		- c) Indien van toepassing, doorgiften van persoonsgegevens aan een derde land of een internationale organisatie, onder vermelding van dat derde land of die internationale organisatie.

  		- d) Indien mogelijk, een algemene beschrijving van de technische en organisatorische beveiligingsmaatregelen als bedoeld in artikel 32 lid 1.

5. De vorm van het register (lid 3)
   - Het verwerkingsregister moet in schriftelijke vorm, waaronder elektronische vorm, worden opgesteld
     - Link naar organisatorische implementatie
6. Toepassingsgebied
   - In beginsel zijn alle ondernemingen en organisaties verplicht om op grond van lid 1 of lid 2 een register met verwerkingen bij te houden. De in lid 5 opgenomen uitzonderingsbepaling bepaalt dat deze verplichting niet bestaat wanneer een organisatie of onderneming **minder dan 250 personen** in dienst heeft. Dergelijke organisaties en ondernemingen zijn in de volgende gevallen echter toch verplicht een register bij te houden:
     - Wanneer de verwerking een risico inhoudt voor de rechten en vrijheden van de betrokkenen;
     - **Wanneer de verwerking niet-incidenteel is**, of
     - Wanneer de verwerking bijzondere categorieën van persoonsgegevens of persoonsgegevens in verband met strafrechtelijk veroordelingen en strafbare feiten betreft.

7. Verhouding tot andere registerverplichtingen in de AVG
   - Artikel 7 lid 1
   - Artikel 13 lid 1
   - Artikel 13 lid 2
   - Artikel 14 lid 1 sub f
   - Artikel 28

## Positie van het project

[Beschrijving van de praktische positie van het project; wat ontwikkelen we?]

- Wanneer (toepassingskader)?
- Waarom (strategie/ratio)?
- Wat (welke gegevens minimaal, welke maximaal)?
- Hoe (in welke vorm documenteren)?

## Mindmap

![alt text][mindmap]

[mindmap]: https://raw.githubusercontent.com/legalclinic/privacyregister-standard/master/Artikel%2030%20AVG.png	"Privacyregister mindmap"

## Use cases

*'Gijs en Frerik hebben een app ontwikkeld: Bikr. Deze app maakt het mogelijk om een huurfiets aan huis afgeleverd te krijgen. Om van deze service gebruik te maken moet de gebruiker een account aanmaken met daarin onder andere zijn/haar NAW- en betaalgegevens. Ook moet de gebruiker aangeven of hij/zij een mannen- of een vrouwenfiets wil. Tevens kan de gebruiker aangeven of hij/zij lid is van een vakvereniging. Wanneer deze vakvereniging aangesloten is bij het netwerk van Bikr. ontvangt de gebruiker 10% korting. De in de accounts opgeslagen informatie wordt verder niet met partijen gedeeld.*

*De app is een regelrechte hit. Gijs en Frerik, als CEO en CFO, hebben een HR-manager aangenomen, drie programmeurs en iemand in dienst voor de catering. Bikr. wil ook snel nieuw eigen personeel aannemen om de fietsen rond te kunnen brengen. Het bedrijf plaatst een vacature en binnen no-time stromen de CV’s binnen. Om het overzicht over haar bezorgers te bewaren wil Bikr. voorts een personeelsregister aanleggen.'*

### Naam en contactgegevens

|                     |                           |
| ------------------- | ------------------------- |
| **Naam:**           | Bikr. B.V.                |
| **KVK-nummer:**     | 123456789                 |
| **Adres:**          | Fietsstraat 1 <br> 1057RM |
| **Telefoonnummer:** | 0612345678                |
| **E-mailadres:**    | info@bikr.com             |

### Use case 1 : Klanten

- **Wat is de naam van de verwerkingsactiviteit die u in het register wilt opnemen?**
  - Klantenrelatiebeheer
- **Voor welk doeleinde verricht u deze verwerking?**
  - Ten behoeve van de levering van de door Bikr. ontwikkelde diensten.
  - <!-- Het doeleinde dient specifieker te worden omschreven. Wat zijn de diensten van Bikr? Waarom zijn voor de levering de persoonsgegevens nodig? -->
- **Welke categorieën persoonsgegevens verwerkt u?**
  - NAW-gegevens
  - Financiële bijzonderheden
  - Persoonlijke kenmerken
  - Lidmaatschap van een vakvereniging
  - <!-- Waar komen de categorieen vandaan en houdt de verantwoordelijke zelf de inhoud van ze bij? -->
- **Op welke grond verwerkt u deze gegevens?**

| Categorieën persoonsgegevens | Verwerkingsgrond                         |
| ---------------------------- | ---------------------------------------- |
| NAW-gegevens                 | Ondubbelzinnige toestemming              |
| Financiële bijzonderheden    | Noodzakelijk ter uitvoering overeenkomst |
| Persoonlijke kenmerken       | Gerechtvaardigd belang                   |

- **U heeft aangegeven dat u bijzondere persoonsgegevens verwerkt. Op welke grond verwerkt u deze gegevens?**

| Categorieën persoonsgegevens       | Verwerkingsgrond                         |
| ---------------------------------- | ---------------------------------------- |
| Lidmaatschap van een vakvereniging | Uitdrukkelijke toestemming <!-- Lastig, oke ☺ . Is dit anders dan Ondubbelzinnige toestemming?--> |

- **Van welke categoriëen betrokkenen verwerkt u persoonsgegevens?**
  - Klanten
- **Aan welke categoriëen van ontvangers zullen de door u verwerkte persoonsgegevens verstrekt worden?**
  - Intern

| Categorieën persoonsgegevens       | Categorieën ontvangers |
| ---------------------------------- | ---------------------- |
| NAW-gegevens                       | Programmeurs           |
| Financiële bijzonderheden          | CFO, Programmeurs      |
| Persoonlijke kenmerken             | Programmeurs           |
| Lidmaatschap van een vakvereniging | Programmeurs           |

- Extern

| Categorieën persoonsgegevens       | Categorieën ontvangers |
| ---------------------------------- | ---------------------- |
| NAW-gegevens                       | Vakvereniging          |
| Financiële bijzonderheden          | Vakvereniging          |
| Persoonlijke kenmerken             | Vakvereniging          |
| Lidmaatschap van een vakvereniging | Vakvereniging          |

- **Is er sprake van doorgifte van de persoonsgegevens aan een derde land of internationale organisatie?**
  - Nee
- **Gedurende welke termijn bewaart u deze persoonsgegevens?**
  - De gegevens worden tot twee jaar na afloop van het abonnement bewaard. Dit onder meer ten behoeve van betalingsachterstanden. <!-- Valt dit nog binnen de doeleinden, of dient een of beide onderdelen uitgebreid te worden? -->
- **Welke technische en organisatorische beveiligingsmaatregelen heeft u getroffen?**
  - Technisch / Organisatorisch
    - De gegevens worden versleuteld opgeslagen.
      - Upload van goedgekeurd certificeringsmechanisme(art 32.3 AVG)
      - Aangesloten bij gedragscode (art 32.3 AVG)
      - <!--Voor nu zijn bovenstaande punten (lid 3) nog niet te implementeren. We dienen wellicht voorbeelden te geven van onderwerpen die lading van 32(1) dekken. -->
- **Wilt u nog een verwerking opnemen in het register?**

### Use case 2 : Personeel

#### 1. Personeelsregister

- **Wat is de naam van de verwerkingsactiviteit die u in het register wilt opnemen?**
  - Personeelsregister
- **Voor welk doeleinde verricht u deze verwerking?**
  - Administratie van al het personeel dat in dienst is bij Bikr. dan wel werkzaam is voor Bikr.
  - Bijhouden personeelsdossier
- **Welke categorieën persoonsgegevens verwerkt u?**
  - NAW-gegevens
  - Financiële bijzonderheden
  - Persoonlijke kenmerken
  - Gegevens betreffende de gezondheid
- **Op welke grond verwerkt u deze gegevens?**

| Categorieën persoonsgegevens | Verwerkingsgrond                         |
| ---------------------------- | ---------------------------------------- |
| NAW-gegevens                 | Noodzakelijk ter uitvoering overeenkomst |
| Financiële bijzonderheden    | Noodzakelijk ter uitvoering overeenkomst |
| Persoonlijke kenmerken       | Noodzakelijk ter uitvoering overeenkomst |

- **U heeft aangegeven dat u bijzondere persoonsgegevens verwerkt. Op welke grond verwerkt u deze gegevens?**

| Categorieën persoonsgegevens       | Verwerkingsgrond                         |
| ---------------------------------- | ---------------------------------------- |
| Gegevens betreffende de gezondheid | Noodzakelijk voor doeleinden van arbeidsgeneeskunde <!--Mooi gevonden; voert Bikr arbeidsgeneeskunde uit? In de praktijk heeft werkgever vaak geen grond om medische gegevens te verwerken. Arbodienst (of -arts) wellicht wel. --> |

- **Van welke categoriëen betrokkenen verwerkt u persoonsgegevens?**
  - Werknemers
- **Aan welke categoriëen van ontvangers zullen de door u verwerkte persoonsgegevens verstrekt worden?**
  - Intern

| Categorieën persoonsgegevens       | Categorieën ontvangers |
| ---------------------------------- | ---------------------- |
| NAW-gegevens                       | HR-manager             |
| Financiële bijzonderheden          | CFO, HR-manager        |
| Persoonlijke kenmerken             | HR-manager             |
| Gegevens betreffende de gezondheid | HR-manager             |

- Extern

| Categorieën persoonsgegevens       | Categorieën ontvangers              |
| ---------------------------------- | ----------------------------------- |
| NAW-gegevens                       | Salarisadministratie, Uitzendbureau |
| Financiële bijzonderheden          | Salarisadministratie                |
| Persoonlijke kenmerken             | Salarisadministratie                |
| Gegevens betreffende de gezondheid | -                                   |

- **Is er sprake van doorgifte van de persoonsgegevens aan een derde land of internationale organisatie?**
  - Nee
- **Gedurende welke termijn bewaart u deze persoonsgegevens?**
  - De gegevens van werknemers worden tot 12 maanden na afloop van de laatste arbeidsovereenkomst bewaard.
- **Welke technische en organisatorische beveiligingsmaatregelen heeft u getroffen?**
  - Technisch / Organisatorisch
    - De gegevens worden versleuteld opgeslagen.
      - Upload van goedgekeurd certificeringsmechanisme(art 32.3 AVG)
      - Aangesloten bij gedragscode (art 32.3 AVG)
- **Wilt u nog een verwerking opnemen in het register?**

#### 2. Sollicitatieprocedure

- **Wat is de naam van de verwerkingsactiviteit die u in het register wilt opnemen?**
  - Sollicitatieprocedure
- **Voor welk doeleinde verricht u deze verwerking?**
  - Het aannemen van nieuw personeel
- **Welke categorieën persoonsgegevens verwerkt u?**
  - NAW-gegevens
  - Persoonlijke kenmerken
  - Opleiding en vorming
  - Beroep en betrekking
- **Op welke grond verwerkt u deze gegevens?**

| Categorieën persoonsgegevens | Verwerkingsgrond                         |
| ---------------------------- | ---------------------------------------- |
| NAW-gegevens                 | Toestemming <!-- Toestemming in (toekomstige) arbeidsrelatie in beginsel niet mogelijk. Andere grond mogelijk? --> |
| Persoonlijke kenmerken       | Toestemming                              |
| Opleiding en vorming         | Toestemming                              |
| Beroep en betrekking         | Toestemming                              |

- **Van welke categoriëen betrokkenen verwerkt u persoonsgegevens?**
  - Sollicitanten
- **Aan welke categoriëen van ontvangers zullen de door u verwerkte persoonsgegevens verstrekt worden?**
  - Intern

| Categorieën persoonsgegevens | Categorieën ontvangers |
| ---------------------------- | ---------------------- |
| NAW-gegevens                 | HR-Manager, CEO, CFO   |
| Financiële bijzonderheden    | HR-Manager, CEO, CFO   |
| Persoonlijke kenmerken       | HR-Manager, CEO, CFO   |
| Opleiding en vorming         | HR-Manager, CEO, CFO   |
| Beroep en betrekking         | HR-Manager, CEO, CFO   |

- Extern

| Categorieën persoonsgegevens | Categorieën ontvangers |
| ---------------------------- | ---------------------- |
| NAW-gegevens                 | -                      |
| Financiële bijzonderheden    | -                      |
| Persoonlijke kenmerken       | -                      |
| Opleiding en vorming         | -                      |
| Beroep en betrekking         | -                      |

- **Is er sprake van doorgifte van de persoonsgegevens aan een derde land of internationale organisatie?**
  - Nee
- **Gedurende welke termijn bewaart u deze persoonsgegevens?**
  - De gegevens van de sollicitanten, worden gelet op de sterke groei van het bedrijf en de daaruit voortvloeiende mogelijkheid tot het aannemen van nog meer personeel, gedurende een termijn van 12 maanden na afloop van de sollicitatieperiode bewaard.
- **Welke technische en organisatorische beveiligingsmaatregelen heeft u getroffen?**
  - Technisch / Organisatorisch
    - De gegevens worden versleuteld opgeslagen.
      - Upload van goedgekeurd certificeringsmechanisme(art 32.3 AVG)
      - Aangesloten bij gedragscode (art 32.3 AVG)
- **Wilt u nog een verwerking opnemen in het register?**

## Bronnen

- [VERORDENING (EU) 2016/679](https://autoriteitpersoonsgegevens.nl/sites/default/files/atoms/files/verordening_2016_-_679_definitief.pdf)
- J. Berkvens & C. Jakimowicz, 'Tekstuitgave Privacyverordening', Den Haag : Boom Juridisch 2016
- B.W. Schermer, 'Van meldplicht naar registerplicht: de registratie van verwerkingen onder de AVG', *Computerrecht* 2017/151
- C.C.M Kroeks-de Raaij, R.J.J. Westerdijk & G.J. Zwenne 'De Algemene Verordening Gegevensbescherming', *IR* 2016/2
- A. Engelfriet, L. Meij & P. Kager, 'De Algemene Verordening Gegevensbescherming. Artikelsgewijs commentaar', Amsterdam : Ius Mentis 2017
- M. Krzusztofek, 'Post-Reform Personal Data Protection in the European Union. General Data Protection Regulation', Alpen aan de Rijn : Kluwer Law International 2017
- V.W. Althing van Geusau, 'Handleiding Algemene Verordening Gegevensbescherming. Een praktische gids voor implementatie van de AVG in organisaties', Den Haag : SDU Uitgevers 2017
- [Aanbeveling Belgische Commissie voor de bescherming van de persoonlijke levenssfeer](https://www.privacycommission.be/sites/privacycommission/files/documents/aanbeveling_06_2017_0.pdf)
